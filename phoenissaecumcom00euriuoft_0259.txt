COMMENTARIUS. 237

qnam demum vim liaberet, si co 1000 Eteocles Creonti
mandasset: » prohibe sepultura polynicem, et cave
aperias cur proliilJeas.'‘

1638. ἐοῖν δ’ ἄκλαυστον, ἄταφον, οἰωνοῖς βοράν. Ex in-
stituto meo recepi hunc versum, sine controversia ex
Sophoclis Antigonae initio desumtnm, et huic loco in-
epte adiectum. Eum omnes Editorcs proscripserunt in-
de al) Valckenaerii docto acutoque monito. Cum hoc
ita penitus consensit et coaluit Hermannus, ut nomen
primi monitoris commemorare omiserit. Orti tamen sunt
Firnhaberus et Klotzius, strenui versus propugnatores,
quorum ille docte quidem disputavit l. l. p. 113 sqq.
sed pleraque extra oleas. Taediosum estin re apertissi-
ma quae argute asseruntur refellere: quod ne cum fas-
tidio dixisse videar, unum commemorabo: nec Firnha-
berum nec Klotziurn perspicere potuisse »- quominus
noluisse dicam, retinet me utriusque existimatio — ver-
ba Creontis, ὃς ἂν νεκρὸν τόνδ’ ἢ καταστέφων ἁλῷ ἢ γῇ
καλύπτων, θάνατον ἀνταλλάξεται, ipsius esse publici edicti:
quibus bene expensis inducent fortasse quae haud satis
prudenter seripserunt de constructione liberiore, et de
sequente infinitivo ἐάν, scilicet post verba: θάνατον ἀνταλ-
λάξεται, quae edictum complent et claudunt. Laudan-
da Firnhaberi observatio indolis Creontis Euripidei, a
quo profecto non exspectes crudelissime dictum coram
patre et sorore mortui Polynicis. Cur ultro deinde obs-
curavit vir doctissimus quod egregie monuerat? Klot-
zius, semel oblitus quid deceat: »Valckenaerius (inquit),
hunc quoque versum suppositum esse clamavit.” Im-
mo ipse locus Euripidis clamat, se redundantia ver-
borum impediri.

1639. ἐκλιποῦσα τριπτύχων ιθρήνους νεκρῶν. Munita est
haec lectio aliquot codicum auctoritate, neque habet,
ut puto, quod displicere possit. Ex aliis libris Herman-

