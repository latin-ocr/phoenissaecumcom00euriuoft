vm PRAEFATIO.

Bibliothecis‚ quas mihi adire et perscrutari contigit,
diligenter quaesivi. Versavi Euripidis codices quam
plurimos sine fructu. Plerique omnes sunt recentissimi,
scripti saeculo XV·aut etiam serius. Inerant fere ea,
quae olim corrasit Arse—nius, postea et alii et imprimis
Matthiaeus undecumque auxerunt. Quidquid insuper in—
erat m'elius latebat. Nam nihil est adeo ieiunum et ad
exstinguendum ingenium magis idoneum quam ea , quae
- recentiores magistri Constantinopoli in media barbarie
nati ad vitiosa Poetae exempla sine iudicio nec doetri-
na annotarunt. Quam vellem maxima pars istius far-
raginis numquam edita esset. Nunc quidquid superest
ex antiquorum Critieorum in Euripidem commentariis
ita commixtum et obrutum est his recentissimae aeta-
tis quisquiliiS‚ ut plerisque pariter cum istis sordeat
et contemnatur. Ista igitur omnia neglexi, sperans
fore ut aliunde meliora prodirent. Neque spes fefellit:
nam reperi tres codices antiquiores, qui veterum Gram-
maticorum doctas sane et acutas annotationes serva-
bant. Primum Venetiis in Bibliotheca Marciana, notatum
CCCCLXXI. Codex est membranaceus, formae, quae
dici solet, quartae minoris, scriptus saeculo fere XII,
manu eleganti, scriptura minutissima. Continet Diony-
sium Periegeten cum scholiis haud ita magni pretii.
Tum Euripidis Hecubam, Oresten, Plioenissas, Andro-
machen, Hippolytum in fine mutilum. Margines op-
pletae sunt scholiis antiquis et bonae notae, unde quae

nova essent aut meliora vulgatis diligenter excerpsi.

