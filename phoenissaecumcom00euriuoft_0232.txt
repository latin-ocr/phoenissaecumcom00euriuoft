210 COMMENTARIUS.

iecisset enim Euripidem reliquisse: ἄλγιστον αἰτῶ στέ-
φανονε nempe ἐς κακὸν τοὺς φίλους ἄγειν ἀλγεινόν (Soph. An-
tz'g. 438). Talem ego quidem exspectabam Polynicem
Euripideum, qui in exitu precum impiarum adiiceret
verbum de dolore suo: hic idem est, qui supra vs. 433.
matri dixit: πολλοὶ δὲ Δαναῶν καὶ Μυκηναίων ἄκροι Πάρ-
eto-t, λυπρὰν χάριν ἀναγκαίαν δ’ ἐμοὶ Διδόντες (de
quo optime Scholiasta: ἔμφρων καὶ ἐλεεινὸς λόγος); qui-
que in ipsa morte de Eteocle, vs. 1452. φίλος γὰρ ἐχθρὸς
ἐγένετ’, αλλ’ ὅμως φίλος. Hic PolyniceS, qui vs. 628—638.
duriora in fratrem dixerat, quum indignam iniuriam sub-
iret, nunc, quum ad pugnam ventum est et mutuam
caedem, sopitum quidem, at nondum exstinctum esse
fraternum amorem declarat. Ferri non potest αἴσχιστον
αἰτῶν στέφανον, quamvis in ore nuncii (quod si tenuis-
set Firnhaberus, p. 99. non largitus esset post longam
defensionem oppugnatoribus huius versuS, ut pro αἰτῶ
corrigeret αἰτεῖ, quae praeterea haud satis commenda-
bilis est coniectura). Alter quidem nuncius vs. 1226. pu-
gnae singularis consilium appellavit τολμήματα αἴσχιστα;
ibi vero loquebatur de consilio: nunc in enarratione
certaminis tristisque eventus peccasset Poeta, si huius
nuncium acerbissima vituperatione utentem fecisset,
idque de solo Polynice, cuius existimationi per univer-
sam fabulam pepercisset, de precibus vero Eteoclis
aeque illis crudelibus tacentem. Sensit hoc Hermannus,
exprobrationem illam sic extenuans: » dicit nunc, quo-
niam primum audita maxime ferierunt animos, ipse-
que, ut homo Thebanus, in hoste quam in defensore
patriae vituperare tantam atrocitatem malebat.’' Argu-
tum, concedo, patrocinium correctionis Canterianae3
sed alios nunc habet nuncius auditores, quam habuit
Polynices, quum precaretur: atque si Polynicem, cuius
causa iustior erat, tamen non praeferebat Eteocli,

